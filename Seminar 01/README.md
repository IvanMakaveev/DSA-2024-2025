# Семинар №1 - Въведение
## Що е то *алгоритъм*?
Ще започнем с един цитат от научната литература:
```
What is an algorithm? An algorithm is a procedure to accomplish a specific task. An algorithm is the idea behind any reasonable computer program. To be interesting, an algorithm must solve a general, well-specified problem.
```
Общоприета формална дефиниция за понятието алгоритъм няма. Често обаче се среща следното описание, което и ние ще използваме в рамките на курса:
> **Алгоритъм** наричаме *крайна* последователност от стъпки, които водят до решаването на дадена задача.
---
[ **EXTRA** ] Някои ключови свойства на алгоритмите са:
* Финитност - алгоритъмът прикючва за краен брой стъпки независимо от входните данни.
* Дефинитност - всяка стъпка е прецизно и недвусмислено дефинирана.
* Детерминираност - изходът (резултатът) зависи изцяло от входните данни и от нищо друго.
* И други...

## Що е то *структура от данни*?
Първо нека разгледаме понятието **данни**. Те представляват значима за нас **информация** под формата на числови стойности. С цел лесното им съхранение, трансфер и обработка, данните трябва да бъдат **структурирани**.

> **Структура от данни** можем да дефинираме като начин да подредим (*структурираме*) данните в подходящ формат спрямо конкретната задача.

Формално можем и да използваме следният цитат:
```
Структура от данни е организирана информация, която може да се опише, създаде и обработи с помощта на програма.
```

**Няма перфектна структура от данни** - всяка една има своите предимства и недостатъци. С течение на курса ще се запознаем с някои от най-често срещаните структури и ще видим приликите и разликите между тях, както и в какви ситуации трябва да бъдат използвани.

---
[ **EXTRA** ] Една структура от данни се състои от:
* Логическо описание - декомпозиция на структурата до по-простите й съставни елементи, както и възможните операции над нея. Това е абстрактна концепция, която не зависи по никакъв начин от имплементация или използван изчислителен модел.
* Физическо описание - представяне на структурата в паметта спрямо конкретна имплементация.

## Анализ на сложността